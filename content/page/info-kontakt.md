---
# Common-Defined params
title: "Info/Kontakt"
date: "2015-05-01"
lastmod: "2019-09-19"
description: "Info/Kontakt"
menu: main # Add page to a menu. Options: main, footer

# Theme-Defined params
comments: false # Enable/disable Disqus comments for specific page
authorbox: true # Enable/disable Authorbox for specific page
toc: false # Enable/disable Table of Contents for specific page
tocOpen: false # Open Table of Contents block for specific page
mathjax: false # Enable/disable MathJax for specific page
related: false # Enable/disable Related content for specific page
#meta:
#  - date
#  - categories
#featured:
#  url: image.jpg # relative path of the image
#  alt: A scale model of the Eiffel tower # alternate text for the image
#  caption: Eiffel tower model # image caption
#  credit: Unknown author # image credit
#  previewOnly: false # show only preview image (true/false)
---

Mikhail Morfikov (Morfik) to mój pseudonim artystyczny, który sobie obrałem lata temu i pod tym
nazwiskiem występuję w sieci. Stworzenie tej wirtualnej tożsamości miało na celu odseparowanie
mojego życia prywatnego od tego internetowego. Z jednej strony miał to być jedynie eksperyment
socjologiczny, przy pomocy którego starałem się odpowiedzieć na pytanie, czy w obecnych czasach da
radę uciec przed coraz to bardziej zaglądającą w nasze życie prywatne inwigilacją. Jakby nie
patrzeć, postępująca technologia ułatwia zbieranie coraz to większej ilości informacji na nasz
temat i do tego umożliwia to na taką skalę, że nawet filozofom się o tym nie śniło. Z drugiej zaś
strony musiałem się przecież jakoś po ludzku nazwać w tej przestrzeni informatycznej, a nie
posługiwać się jedynie nickiem "Morfik". Tych ostatnich może być przecie jak "mrówków", a imię i
nazwisko, zwłaszcza niepolskie, buduje przekonanie wśród ludzi, że ta osoba fizycznie istnieje.

Moje zainteresowania sprowadzają się głównie do tematyki komputerów i szeroko pojętych zagadnień
informatycznych. W szczególności interesują mnie struktury systemów operacyjnych (LINUX), sieci
komputerowe, komunikacja bezprzewodowa (i przewodowa), oraz dbanie o bezpieczeństwo wszystkiego z
powyższych. Lubię też utrudniać ludziom życie, zwłaszcza tym, którzy próbują uzyskać informacje
nieprzeznaczone dla nich. Tutaj zawsze da radę zaimplementować jakieś techniki czy protokoły
kryptograficzne, np. [VPN](https://pl.wikipedia.org/wiki/Virtual_Private_Network),
[GPG/PGP](https://pl.wikipedia.org/wiki/GNU_Privacy_Guard),
[LUKS/DM-CRYPT](https://pl.wikipedia.org/wiki/Linux_Unified_Key_Setup),
[SSL/TLS](https://pl.wikipedia.org/wiki/Transport_Layer_Security) czy
[OTR](https://pl.wikipedia.org/wiki/Off-the-record_messaging), i z powodzeniem ostudzić zapał
szeroko pojętego "rządu światowego".

Staram się wspierać rozwiązania OpenSource i bynajmniej nie dlatego, że są one dostępne za free ale
ze względu na możliwość wprowadzania w nich zmian w zależności od upodobań konkretnego użytkownika.
Istotną dla mnie rzeczą jest też otwartość kodu źródłowego aplikacji, z których korzystam. Jak
inaczej można stwierdzić czy dany program nie powoduje więcej szkód niż pożytku, niż przez zajrzenie
do jego wnętrza? Unikam generalnie oprogramowania niewiadomego pochodzenia i pod sformułowanie
"niewiadomego" podpinam nie tylko nieznanych ludzi stojących za danym softem ale również jego
niewolny kod. Nigdy nie zaufam aplikacji, której mottem jest ochrona prywatności i bezpieczeństwa,
gdy w grę wchodzi niewolna licencja i zamknięty kod. To tylko proszenie się o kłopoty, podobnie jak
klikanie w pierwszy lepszy odnośnik znaleziony na góglu.

Od 14 lutego 2009 roku przeszedłem z Windowsa XP na [dystrybucję linux'a
Debian](https://www.debian.org/). Choć w sumie tak na poważnie, to linux'em zainteresowałem się
nieco później, bo dopiero 05 marca 2013. Daty są dokładne bo wiążą się z pewnymi zdarzeniami, które
wtedy miały miejsce. Pierwsza z nich to data wydania stabilnego Debiana nazwanego wtedy Lenny i od
tego się wszystko zaczęło. Z kolei ta druga data odpowiada za opublikowanie mojego pierwszego tekstu
na łamach portalu dug.net.pl, gdzie przez następne lata aktywnie się udzielałem i publikowałem
kolejne artykuły. Aż w końcu postanowiłem założyć blog Morfitronik, by mieć większą swobodę i lepszą
formę wyrażania tego co mi w głowie siedzi.

Celem tego bloga jest doskonalenie własnego umysłu, tj. rozwijanie go i zdobywanie ciągle nowych
informacji. Dużo łatwiej jest przyswoić sobie wiedzę, gdy się napisze przy okazji jakiś artykuł. Z
tym, że znowu każdy pisać może ale ogromna większość osób traktuje poruszane tematy bardzo
powierzchownie i nawet nie czyta dokumentacji, tylko stara się przekopiować znaleziony wcześniej na
necie artykuł. Na tym blogu będę starał się szukać odpowiedzi na pytania, które staną mi na drodze
przy zdobywaniu coraz to bardziej zaawansowanej wiedzy informatycznej. Może nie na wszystkie pytania
uda mi się udzielić satysfakcjonującej odpowiedzi ale każda próba sprawia, że człowiek się uczy
czegoś nowego.

Sporo starszych artykułów obecnych na tym blogu zostało przeniesionych z różnych portali czy for,
gdzie zamieszczałem swoje posty. W ten sposób mogłem zebrać w jednym miejscu sporą część kontentu,
który wrzuciłem na Internet. Cały materiał został zaktualizowany i przepisany do bardziej przyjaznej
czytelnikowi formy, choćby przez poprawę formatowania tekstu. Ponadto, staram się zoptymalizować
wszystkie artykuły pod kątem SEO, tak by były wyżej w wynikach wyszukiwania, no i oczywiście nie
będę już pisał ciągnących się w nieskończoność tutoriali, które może i zawierają sporo informacji
ale przez swoją objętość nie są dość popularne. Zamiast tego będę starał się pisać krócej i na
konkretny temat, choć nadal dość treściwie, a te dłuższe opublikowane już artykuły zostaną pocięte i
zrobię z nich szereg mniejszych wpisów.

## Prawa do kopiowania treści tego bloga

Cała zawartość tego bloga jest na licencji [Creative Commons Uznanie autorstwa-Użycie
niekomercyjne-Na tych samych
warunkach 4.0](https://creativecommons.org/licenses/by-nc-sa/4.0/deed.pl). Niemniej jednak, to, że
jest tam `NonCommercial` nie oznacza, że nie możemy się dogadać co do odsprzedania praw do danego
artykułu. Choć zamiast się bawić w takie rzeczy, możesz mnie zwyczajnie zatrudnić i będę tworzył
kontent dla Ciebie. W każdym innym przypadku, moje artykuły mogą być publikowane bez pytania mnie o
zgodę, pod warunkiem zastosowania się do warunków w/w licencji.

Na wypadek, gdyby ktoś chciał tę licencję złamać, to odradzam tego typu zachowania. Ja piszę
artykuły w środowisku programistycznym [NetBeans](https://netbeans.org/). Może nie jestem zbytnio
programistą ale wersjonowanie kodu bardzo przydaje się również w przypadku pisania artykułów. W taki
sposób, praktycznie każda zmiana podczas tworzenia wpisu jest rejestrowana. Całość wygląda mniej
więcej tak jak na tej fotce
poniżej:

![](/img/2015/05/1.diff-art.png#huge)

Tylko w taki sposób jestem w stanie udowodnić, że dany artykuł wyszedł spod mojej klawiatury, czyli,
że to ja go napisałem.

## Prawa do kopiowania udzielone mi przez twórców

Wszelkie materiały, które czerpię z internetu, zostały przez kogoś zrobione. Chodzi głównie o
wykorzystane obrazki w postach napisanych przeze mnie. Umiem, co prawda, pisać ale grafik ze mnie
nie jest za dobry. Dlatego posiłkuję się znalezionymi na necie fotkami. Każdy obrazek, który
zamieszczam tutaj ma jakieś prawa autorskie. W przypadku licencji spod znaku Creative Commons,
wszystkie zasady są jasno określone w warunkach licencji materiału. Natomiast jeśli chodzi o strony
mające znaczek `©` i wszelkie prawa zastrzeżone, to staram się zawsze zweryfikować czy twórca
zezwala na kopiowanie wykorzystywanych przeze mnie treści. Jeśli widać przed obrazkiem napis
`źródło` i link do zewnętrznego serwisu, oznacza to, że twórca (zwykle obrazków) wyraził zgodę na
ich wykorzystywanie.

Poniżej jest lista witryn i osób, które udzieliły mi prawa do umieszczania ich treści na blogu:

  - <http://thestarman.pcministry.com/> , praw udzielił *Daniel B. Sedory* dnia 12 czerwca 2015 o
    godzinie 16:35:56.
  - <http://www.tcpipguide.com/> , praw udzielił *Charles M. Kozierok* dnia 30 czerwca 2015, o
    godzinie 15:01:38.

## Kontakt

Pytania i chęć nawiązania bliższej znajomości/współpracy kierować drogą mailową na adres
`morfitronik[at]gmail[dot]com` . Można mnie także złapać na jabberze pod
`morfik[at]frogeater[dot]eu` . Pamiętaj, że wszystkie wiadomości, czy to email, czy jabber,
możesz zaszyfrować przy pomocy GPG. ID mojego klucza GPG to `0x32D9CB634796CCA1` , zaś pełny odcisk
palca (fingerprint) to `7566 1358 C5FB 5702 7916 A701 32D9 CB63 4796 CCA1` . Poniżej też znajduje
się cały klucz publiczny na wypadek awarii serwera kluczy:

    -----BEGIN PGP PUBLIC KEY BLOCK-----

    mDMEXRaE+hYJKwYBBAHaRw8BAQdADVtvGNnC7y4y14i2IuxupgValXBb5YBbzeym
    UVfQEQu0Lk1pa2hhaWwgTW9yZmlrb3YgKE1vcmZpaykgPG1vcmZpa292QGdtYWls
    LmNvbT6IlgQTFgoAPgIbAwULCQgHAwUVCgkICwUWAgMBAAIeAQIXgBYhBHVmE1jF
    +1cCeRanATLZy2NHlsyhBQJfqil2BQkGVgt0AAoJEDLZy2NHlsyhyHYBAKLrK9tG
    gKEoA4/xJffY6P+QZQOKeM2MOglpKlSOWoXeAQDZ/sqLU2M7Ijr3Gmyv6MnMOuQs
    5/L5xJ7/opA/1cQ8CoiWBBMWCgA+FiEEdWYTWMX7VwJ5FqcBMtnLY0eWzKEFAl0W
    hPoCGwMFCQHhM4AFCwkIBwMFFQoJCAsFFgIDAQACHgECF4AACgkQMtnLY0eWzKEQ
    BgEA9t4IIuWM1HZfldV+gBAywmGOlxqXC0WC3S40KvJspT8BAO3TZaGDEBVJcaEI
    QDkUjizREBneQPwlMhmWfBjZWjcAtC9NaWtoYWlsIE1vcmZpa292IChNb3JmaWsp
    IDxtbW9yZmlrb3ZAZ21haWwuY29tPoiWBBMWCgA+AhsDBQsJCAcDBRUKCQgLBRYC
    AwEAAh4BAheAFiEEdWYTWMX7VwJ5FqcBMtnLY0eWzKEFAl+qKW4FCQZWC3QACgkQ
    MtnLY0eWzKE8nwEAjpZA60oFZf9FquLV9MosigTu/niEfblZcikEFZrA1J4A/RvO
    g/Db6weIIyYG5+dg9BOdGUAJPKefNE1npXKz5PYLiJYEExYKAD4WIQR1ZhNYxftX
    AnkWpwEy2ctjR5bMoQUCXRaJTwIbAwUJAeEzgAULCQgHAwUVCgkICwUWAgMBAAIe
    AQIXgAAKCRAy2ctjR5bMoRS0AP9NEO+t25BNIya+w+I4if6Zv8FgtIMpS06LJdgL
    3QhOXQD/dsoOMLyLNaa7aEvwidUrv7CFd27VdNcSfajciwaXbwO4OARdFoT6Egor
    BgEEAZdVAQUBAQdA1vPaWR/g6H2DzFqi6zjEBCqEv6bOg+N6lahCEuhLc24DAQgH
    iH4EGBYKACYCGwwWIQR1ZhNYxftXAnkWpwEy2ctjR5bMoQUCX6oqEQUJBlYMFwAK
    CRAy2ctjR5bMoQHtAP0d6AY6i7PU9GORvAFVNia636RfjsHNZp3pDynhm1/FHgEA
    vvOWHP6IpN3ShO1UcLsLsfe8/STKRvvtdsE2awfvxQ4=
    =pztQ
    -----END PGP PUBLIC KEY BLOCK-----

Jako, że otrzymuję od użytkowników bardzo dużo wiadomości na maila oraz, że sporo pytań się dubluje
i dotyczy problemów poruszanych w konkretnych postach, to prosiłbym, by zadawać te pytania w
komentarzu pod danym artykułem. Tego typu rozwiązanie sprawi też, że odpowiedzi będą dostępne dla
każdego, a sam blog nie będzie sprawiał wrażenia martwego, zwłaszcza z perspektywy ewentualnych
przyszłych "sponsorów".
