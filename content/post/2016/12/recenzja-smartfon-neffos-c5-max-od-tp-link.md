---
author: Morfik
categories:
- Hardware
date: "2016-12-12T20:37:43Z"
date_gmt: 2016-12-12 19:37:43 +0100
published: true
status: publish
tags:
- recenzja
- tp-link
- smartfon
- neffos
title: 'Recenzja: Smartfon Neffos C5 MAX od TP-LINK'
---

Jeszcze nie tak dawno temu ludzkość była w stanie obejść się bez komputera, a dzisiaj raczej już
wszyscy mamy z nim styczność w większym lub mniejszym stopniu. Spora część osób nawet sobie tego
faktu nie uświadamia mając jednocześnie w kieszeni smartfona czy jakiś inny telefon, a przecie te
urządzenia są w zasadzie komputerami, tylko nieco mniejszymi w porównaniu do desktopowych
odpowiedników. Na dobrą sprawę to właśnie dzięki tym sprzętom jesteśmy w stanie komunikować się z
osobami na drugim końcu świata prawie w czasie rzeczywistym. Jakby wyglądał nasz świat bez tych
malutkich i niepozornych stworzeń informatycznych, które towarzyszą nam w codziennym życiu
praktycznie non stop? Na to pytanie raczej każdy z nas musi sobie sam udzielić odpowiedzi, bo ta
technologia niekoniecznie zmieniła otaczającą nas rzeczywistość w stopniu jednakowym dla nas
wszystkich. Niemniej jednak, rozwój technologiczny ciągle postępuje i obecnie mamy na rynku
smartfony 4 czy nawet 8 rdzeniowe wyposażone w 2-4 GiB RAM. Jakiś czas temu byłem w stanie
przetestować [smartfon Neffos C5 od]({{< baseurl >}}/post/recenzja-smartfon-neffos-c5-od-tp-link/)
TP-LINK, który miał właśnie 4 rdzenie i 2 GiB pamięci operacyjnej. Niemniej jednak, ten producent ma
również w ofercie i inne modele telefonów, min. [Neffos C5
MAX](http://www.neffos.pl/product/details/C5-Max) (TP702A), który również trafił w moje łapki.
Postanowiłem zatem go poddać testom i sprawdzić czy jest on w stanie zadowolić takiego wybrednego
linux'iarza jak ja.

<!--more-->
## Zawartość opakowania

Opakowanie, w którym dotarł do mnie Neffos C5 MAX, jest raczej standardowe jak na pudełko skrywające
w środku smartfon i bardzo podobne do tego, które miał Neffos C5, z tym, że nieco
większe.

[![]({{< baseurl >}}/img/2016/12/001-neffos-c5-max-tp-link-smartfon-zawartosc-pudelko-660x378.jpg)]({{< baseurl >}}/img/2016/12/001-neffos-c5-max-tp-link-smartfon-zawartosc-pudelko.jpg)

Poniżej zaś znajduje się cała zawartość
opakowania:

[![]({{< baseurl >}}/img/2016/12/002-neffos-c5-max-tp-link-smartfon-zawartosc-660x449.jpg)]({{< baseurl >}}/img/2016/12/002-neffos-c5-max-tp-link-smartfon-zawartosc.jpg)

Poza samym smartfonem, w zestawie mamy również słuchawki z wtykiem minijack 3,5
mm:

[![]({{< baseurl >}}/img/2016/12/003-neffos-c5-max-tp-link-smartfon-sluchawki-660x495.jpg)]({{< baseurl >}}/img/2016/12/003-neffos-c5-max-tp-link-smartfon-sluchawki.jpg)

Jest też ładowarka
2A/5V:

[![]({{< baseurl >}}/img/2016/12/004-neffos-c5-max-tp-link-smartfon-ladowarka-660x276.jpg)]({{< baseurl >}}/img/2016/12/004-neffos-c5-max-tp-link-smartfon-ladowarka.jpg)

[![]({{< baseurl >}}/img/2016/12/005-neffos-c5-max-tp-link-smartfon-ladowarka-opis-660x533.jpg)]({{< baseurl >}}/img/2016/12/005-neffos-c5-max-tp-link-smartfon-ladowarka-opis.jpg)

Jak i również standardowy przewód USB, przy pomocy którego możemy podłączyć smartfon do ładowarki
jak i bezpośrednio do portu USB
komputera.

[![]({{< baseurl >}}/img/2016/12/006-neffos-c5-max-tp-link-smartfon-przewod-usb-660x415.jpg)]({{< baseurl >}}/img/2016/12/006-neffos-c5-max-tp-link-smartfon-przewod-usb.jpg)

## Specyfikacja Neffos C5 MAX

Ten model Neffos'a C5 MAX, który do mnie dotarł jest w kolorze białym, choć są również i
czarne/grafitowe. Dla mnie kolor nie ma większego znaczenia o ile urządzenie działa i realizuje
powierzone mu funkcje bez zarzutu. Sam smartfon jest za do dość sporych rozmiarów (wy/sz/gr):
152x76x9 mm. Jak dla mnie, to jest on trochę za duży. Dla porównania Neffos C5 idealnie leżał w
mojej łapce. Z kolei waga Neffos'a C5 MAX to około 160 gramów.

### Obudowa i jej wnętrze

Obudowa smartfona Neffos C5 MAX jest generalnie z plastiku. Na lewej krawędzi nie ma umiejscowionych
żadnych przycisków czy gniazdek, za to na prawej krawędzi znajduje się przycisk głośności (VolumeUp
i VolumeDown) oraz przycisk zasilania (Power). W dolnym rogu mamy lekkie wcięcie umożliwiające łatwe
otworzenie obudowy
telefonu:

[![]({{< baseurl >}}/img/2016/12/007-neffos-c5-max-tp-link-smartfon-prawa-krawedz-660x73.jpg)]({{< baseurl >}}/img/2016/12/007-neffos-c5-max-tp-link-smartfon-prawa-krawedz.jpg)

Na górnej krawędzi smartfona mamy zaś jedynie gniazdko
słuchawkowe:

[![]({{< baseurl >}}/img/2016/12/008-neffos-c5-max-tp-link-smartfon-gorna-krawedz-660x118.jpg)]({{< baseurl >}}/img/2016/12/008-neffos-c5-max-tp-link-smartfon-gorna-krawedz.jpg)

Za to na dolnej krawędzi jest standardowo port mikro USB oraz mikrofon do rozmów
telefonicznych:

[![]({{< baseurl >}}/img/2016/12/009-neffos-c5-max-tp-link-smartfon-dolna-krawedz-660x147.jpg)]({{< baseurl >}}/img/2016/12/009-neffos-c5-max-tp-link-smartfon-dolna-krawedz.jpg)

Jeśli zaś chodzi o przód smartfona, to większość zajmuje naturalnie wyświetlacz. Przy górnej
krawędzi mamy zaś (patrząc od lewej strony) czujnik światła, głośnik oraz aparat przedni 5 mpix
(2560x1920 px fotki, 640x480 px video). Między głośnikiem, a aparatem jest również czerwona/zielona
dioda
powiadomień.

[![]({{< baseurl >}}/img/2016/12/010-neffos-c5-max-tp-link-smartfon-top-660x110.jpg)]({{< baseurl >}}/img/2016/12/010-neffos-c5-max-tp-link-smartfon-top.jpg)

Z tyłu Neffos'a C5 MAX mamy z kolei aparat 13 mpix (3120x4160 px fotki, 1920x1080 px video) z
przysłoną f/2.0 . Z lewej strony aparatu mamy zaś dwie diody robiące za lampę błyskową jak i za
latarkę. Nad aparatem został zaś ulokowany mikrofon z redukcją
szumu.

[![]({{< baseurl >}}/img/2016/12/011-neffos-c5-max-tp-link-smartfon-aparat-tyl-660x310.jpg)]({{< baseurl >}}/img/2016/12/011-neffos-c5-max-tp-link-smartfon-aparat-tyl.jpg)

Ten tylny aparat jest w moim odczuciu sporo lepszy w porównaniu do tego, który jest w Neffos C5.
Chodzi generalnie o jakość fotek czy filmów robionych przy słabym oświetleniu. Neffos C5 MAX radzi
sobie z tym zadaniem o wiele lepiej. Niemniej jednak przedni aparat nie zachwyca, a video w 640x480
px nie przekracza progów moich minimalnych standardów. Generalnie to ja bym się nie obraził, gdyby
tego aparatu przedniego zabrakło, bo użytek z niego nie jest zbyt wielki.

Niżej przy dolnej krawędzi obudowy mamy dziurki na głośnik
multimedialny:

[![]({{< baseurl >}}/img/2016/12/012-neffos-c5-max-tp-link-smartfon-glosnik-660x252.jpg)]({{< baseurl >}}/img/2016/12/012-neffos-c5-max-tp-link-smartfon-glosnik.jpg)

Wewnątrz obudowy znajdziemy za to baterię 3045 mAh. Niestety jest to wbudowana bateria i nie damy
rady jej wyciągnąć i ewentualnie sami wymienić, gdy zajdzie taka
potrzeba.

[![]({{< baseurl >}}/img/2016/12/013-neffos-c5-max-tp-link-smartfon-bateria-660x431.jpg)]({{< baseurl >}}/img/2016/12/013-neffos-c5-max-tp-link-smartfon-bateria.jpg)

Na plus za to można zaliczyć umiejscowienie slotów oraz karty SIM i kartę mikro SD (max. 32 GiB).
Karty nie są blokowane w żaden sposób i można je bez problemu usnąć bez potrzeby wyłączania
telefonu. Może nie jest ten zabieg zalecany w przypadku kart SIM ale jest to bardzo użyteczna
właściwość w przypadku karty SD, którą można ręcznie odmontować w systemie i wyciągnąć bez
uszkadzania zgromadzonych na niej
danych.

[![]({{< baseurl >}}/img/2016/12/014-1-neffos-c5-max-tp-link-smartfon-sim-sd-karta-660x436.jpg)]({{< baseurl >}}/img/2016/12/014-1-neffos-c5-max-tp-link-smartfon-sim-sd-karta.jpg)

[![]({{< baseurl >}}/img/2016/12/014-2-neffos-c5-max-tp-link-smartfon-sim-sd-karta-660x316.jpg)]({{< baseurl >}}/img/2016/12/014-2-neffos-c5-max-tp-link-smartfon-sim-sd-karta.jpg)

### Wyświetlacz IPS 5,5"

Neffos C5 MAX dysponuje wyświetlaczem IPS (In-Plane Switching) 5,5 cala o rozdzielczości 1920x1080
px chroniony szkłem Corning Gorilla. Ilość punktów na cal (PPI) to 403, co przekracza minimalne 300,
przy których ludzkie oko może lekko się buntować patrząc na ekran, zwłaszcza podczas czytania
tekstu. Czcionki są ostre i raczej nie mam im nic do zarzucenia. Jeśli zaś chodzi o kolory i kąty
widzenia, to nie ma przekłamań kolorów przy spoglądaniu na telefon nawet pod dość ostrymi kątami.

Kontrast (1600:1) jak i jasność ekranu również jest bardzo zadowalająca. Nie mogę złego słowa
powiedzieć o maksymalnej jasność i raczej nie powinniśmy mieć problemów z operowaniem na smartfonie
w bardzo słoneczne dni w środku lata. Niemniej jednak, minimalna jasność mogłaby być nieco niższa,
tj. ekran mógłby być nieco ciemniejszy, bo w nocy jednak idzie odczuć lekki dyskomfort. Automatyczne
dostosowanie jasności działa z lekkim opóźnieniem ale jest płynne.

### Pasywny Dual SIM

To co jest standardem w przypadku telefonów produkowanych przez TP-LINK, to fakt implementacji dual
SIM w każdym modelu smartfona, który został przez tego producenta wypuszczony na rynek. Każdy z tych
SIM'ów może być 2G/3G/4G. Ja akurat bardzo cenię sobie to rozwiązanie, bo korzystam z niego non stop
i chyba nie zaprzestanę, zwłaszcza po ostatnich doniesieniach w sprawie darmowego internetu Aero2,
który będzie działał jeszcze co najmniej trzy lata. Mając dual SIM w smartfonie, mam również i
darmowy internet. Choć jakby nie patrzeć brakuje mi jeszcze jednego gniazdka na dodatkowy SIM, także
chciałbym się doczekać Neffos'a oferującego triple SIM (albo może i quad SIM). Może to dla wielu
ludzi wydawać się dziwne ale dla zagorzałego zwolennika prepaidów, posiadanie karty SIM u kilku
operatorów GSM jest wielce praktyczne i znacząco obniża koszty
rozmów.

[![]({{< baseurl >}}/img/2016/12/016-neffos-c5-max-tp-link-smartfon-dual-sim-419x660.png)]({{< baseurl >}}/img/2016/12/016-neffos-c5-max-tp-link-smartfon-dual-sim.png)

### Procesor MTK MT6753 (8 rdzeni)

Smartfon Neffos C5 MAX jest póki co najmocniejszym smartfonem TP-LINK'a dostępnym na polskim runku.
To co najbardziej wyróżnia ten telefon od pozostałych modeli tego producenta, to fakt zastosowania w
nim 64-bitowego procesora MediaTek MTK MT6753
([datasheet](http://www.datasheet-pdf.com/PDF/MT6753-Datasheet-MediaTek-953806)), który włada 8
rdzeniami opartymi na architekturze ARM Cortex-A53 taktowanymi dynamicznie zegarem od 300 MHz do 1,3
GHz. Układ graficzny, który został zastosowany w tym smartfonie to ARM Mali-T720 MP3 taktowany
zegarem 450 MHz będący w stanie obsłużyć wyświetlacz w rozdzielczości 1280 x 1920 pikseli (FHD) oraz
nagrywać i odtwarzać materiały wideo w rozdzielczości maksymalnej 1080p przy 30 FPS'ach. Procesor
graficzny posiada także wsparcie dla API takich standardów jak OpenGL ES 1.1/2.0/3.0, OpenCL
1.0/1.1/1.2 oraz DirectX9. Proces technologiczny tego SoC'a to 28
nm.

[![]({{< baseurl >}}/img/2016/12/017-neffos-c5-max-tp-link-smartfon-cpu-660x274.png)]({{< baseurl >}}/img/2016/12/017-neffos-c5-max-tp-link-smartfon-cpu.png)

### Pamięć RAM i flash

Podobnie jak i w przypadku dual SIM, dla mnie standardem jest również stosowanie w obecnych
smartfonach 2 GiB pamięci operacyjnej RAM. Raczej bym się nie odważył na zakup telefonu z Androidem
w wersji 5, 6 czy 7, który ma mniej niż 2 GiB RAM. Jest bowiem spore prawdopodobieństwo, że taki
system nie będzie działał płynnie. Na szczęście Neffos C5 MAX spełnia moje minimalne wymagania w
zakresie dostępnej pamięci operacyjnej, tj. ma 2 GiB, z czego około 500 MiB jest używane przez
system i wbudowane
aplikacje:

[![]({{< baseurl >}}/img/2016/12/018-neffos-c5-max-tp-link-smartfon-ram-660x519.png)]({{< baseurl >}}/img/2016/12/018-neffos-c5-max-tp-link-smartfon-ram.png)

Jeśli zaś chodzi o pamięć flash Neffos'a C5 MAX, to dysponuje on 16 GiB. Niemnie jednak, do
dyspozycji użytkownika jest około 10 GiB. Nie wiem czemu TP-LINK tak marnotrawi miejsce w tych
smartfonach z serii Cx. Jak się popatrzy na układ partycji na flash tych modeli telefonów, to
partycja `/system/` ma 4 GiB. Z czego obraz ROM'u zajmuje około połowy. Zatem bez przeprowadzenia
procesu root Androida, to miejsce pozostanie niewykorzystane i na dzień dobry tracimy prawie 2 GiB,
z których 3/4 można by z powodzeniem dodać do partycji `/data/` , tj. na dane
użytkownika.

[![]({{< baseurl >}}/img/2016/12/019-neffos-c5-max-tp-link-smartfon-flash-419x660.png)]({{< baseurl >}}/img/2016/12/019-neffos-c5-max-tp-link-smartfon-flash.png)

To marnotrawstwo jakże cennego miejsca na pamięci flash smartfona zdaje się być ograniczone w
nowszych seriach Neffos'ów, dla przykładu Yx. W ich przypadku partycja `/system/` jest troszeczkę
większa niż sam ROM. W efekcie zamiast 10 GiB na dane, mamy około 12 GiB. Nie wiem czy da radę
jakoś zaradzić tej sytuacji w przypadku Neffos'ów z serii Cx ale widziałem na necie możliwość
przepartycjonowania flash'a smartfona. Jeśli uda mi się przeprowadzić taki proces z powodzeniem, to
z pewnością podlinkuję go tutaj. Oczywiście nie obejdzie się bez ukorzeniania Androida. (FIXME)

### Bateria

Jak widzieliśmy na jednej z powyższych fotek, w Neffos C5 MAX bateria jest niestety zamontowana na
stałe. Niemniej jednak, ma te swoje 3000 mAh z lekkim hakiem. Jak wygląda sprawa ładowania baterii
tego smartfona? Niby w zestawie jest dołączona ładowarka 2A/5V ale z tego co zauważyłem, to Neffos
C5 MAX nie pobiera podczas ładowania więcej niż 0,92 A - 0,95 A. Dlaczego zatem TP-LINK dorzucił do
zestawu taką ładowarkę? Dla kontrastu, w pozostałych modelach jest już ładowarka 1A/5V i w tym
przypadku również by ona wystarczyła.

Zostawmy może w spokoju sprawę samej ładowarki i przejdźmy do bardziej interesującej kwestii czyli
do czasu ładowania tego smartfona 0% do 100%. Wygląda na to, że ten czas oscyluje w graniach 4
godzin, czyli jest to bardzo dużo. Wiemy zatem, że ten model nie wspiera szybkiego ładowania, a
szkoda. Poniżej są wykresy z procesu
ładowania:

[![]({{< baseurl >}}/img/2016/12/020-neffos-c5-max-tp-link-smartfon-bateria-660x371.png)]({{< baseurl >}}/img/2016/12/020-neffos-c5-max-tp-link-smartfon-bateria.png)

[![]({{< baseurl >}}/img/2016/12/021-neffos-c5-max-tp-link-smartfon-bateria-ladowanie-419x660.png)]({{< baseurl >}}/img/2016/12/021-neffos-c5-max-tp-link-smartfon-bateria-ladowanie.png)

Jeśli zaś chodzi o rozładowanie baterii, to tutaj już sprawa wygląda dość przyzwoicie. Z szacunków
Androida, w pełni naładowany Neffos C5 MAX będący w spoczynku rozładowuje się jakieś 22
dni.

[![]({{< baseurl >}}/img/2016/12/022-neffos-c5-max-tp-link-smartfon-bateria-rozladowanie-660x346.png)]({{< baseurl >}}/img/2016/12/022-neffos-c5-max-tp-link-smartfon-bateria-rozladowanie.png)

Jeśli zaś chodzi o rozładowanie baterii podczas używania telefonu, to ten czas ulega dość znacznemu
skróceniu i wynosi około 8 godzin 20 i minut. Przynajmniej tyle zwrócił [test wydajności
przeprowadzany w PCMark dla Neffos C5
MAX]({{< baseurl >}}/post/test-wydajnosci-smartfona-neffos-c5-max-od-tp-link/).

### Głośnik i słuchawki

Myślałem, że może ten wbudowany głośnik jest nieco lepszej jakości w Neffos C5 MAX w stosunku do
Neffos C5 ale jednak mam wrażenie, że to dokładnie ten sam hardware i nie słyszę praktycznie żadnej
różnicy w wydobywającym się dźwięku. Może i wielu użytkowników smartfonów traktuje te urządzenia
jako zwykle telefony i uważa, że nie powinny one zbytnio wydawać z siebie żadnych odgłosów, a
ewentualną muzykę lepiej słuchać przez słuchawki ale ja, gdy tylko mogę, to unikam stosowania
słuchawek. Niemniej jednak, dźwięk w słuchawkach tych dołączonych do zestawu jest sporo lepszej
jakości, choć też do najlepszych nie należy. Jeśli chodzi o dźwięk, to jednak bym oczekiwał czegoś
więcej. Za to na plus mogę zaliczyć przesyłanie dźwięku przez protokół bluetooth.

### Czujniki

Czujniki, w które został wyposażony Neffos C5 MAX, są raczej standardowe. Mamy tutaj akcelerometr,
czujnik zbliżeniowy, czujnik światła no i magnetometr umożliwiający przerobienie smartfona na
elektroniczny
kompas:

[![]({{< baseurl >}}/img/2016/12/023-neffos-c5-max-tp-link-smartfon-czujniki-419x660.png)]({{< baseurl >}}/img/2016/12/023-neffos-c5-max-tp-link-smartfon-czujniki.png)

Niemniej jednak, brakuje mi tutaj żyroskopu, wysokościomierza, termometru, barometr no i oczywiście
licznika Geigera. To tak na wypadek apokalipsy zombi. Może przesadzam ale ten licznik Geigera bardzo
by mi się przydał.

### Łączność 2G/3G/LTE

Neffos C5 MAX zalicza się do tej grupy smartfonów, które mają wbudowany modem LTE kategorii 4
(Cat4). Teoretycznie jesteśmy w stanie osiągnąć transfer na poziomie 150/50 mbit/s
(download/upload), a jak wygląda realna prędkość? Muszę przyznać, że trochę się
zdziwiłem:

[![]({{< baseurl >}}/img/2016/12/024-neffos-c5-max-tp-link-smartfon-lte-419x660.png)]({{< baseurl >}}/img/2016/12/024-neffos-c5-max-tp-link-smartfon-lte.png)

W sumie nigdy wcześniej się nie zbliżyłem do 100 mbit/s po LTE ale najwyraźniej mój operator GSM
poprawił nieco swoją infrastrukturę sieci w okolicy.

Ten modem obsługuje standardowe europejskie pasma częstotliwości dla LTE w technologi FDD, kanały
B1/B3/B7/B8/B20 (2100/1800/2600/900/800 MHz). Neffos C5 Max jest także w stanie obsługiwać standardy
DC-HSPA+/HSPA/UMTS: B1/B8(2100/900 MHz) oraz EDGE/GPRS/GSM: 850/900/1800/1900 MHz.

### WiFi 2,4 GHz

Podobnie jak i bez LTE, szanujący się smartfon nie może się obejść bez WiFi. Neffos C5 MAX może i
posiada obsługę WiFi ale jedynie w paśmie 2,4 GHz, a wiemy, że to pasmo jest ździebko zapchane.
Obecnie dla mnie standardem jest obsługa sieć WiFi w paśmie 5 GHz. Bezprzewodowe routery oferujące
takie połączenia są już praktycznie w zasięgu każdej osoby. Dlatego też uważam, że WiFi 5 GHz
powinno w smartfonie się znaleźć.

Ten nadajnik WiFi, który jest w Neffos'ie C5 MAX, obsługuje standard N do 150 mbit/s, czyli
pojedynczy strumień przestrzenny. Transfer jaki udało mi się uzyskać za pomocą tego telefonu po WiFi
oscylował w granicach 100 mbit/s, czyli mniej więcej
standardowo.

[![]({{< baseurl >}}/img/2016/12/025-neffos-c5-max-tp-link-smartfon-wifi-419x660.png)]({{< baseurl >}}/img/2016/12/025-neffos-c5-max-tp-link-smartfon-wifi.png)

Jeśli zaś chodzi o zasięg WiFi, to też jest on raczej przeciętny. Poniżej jest fotka moich trzech AP
rozmieszczonych po domu w różnych pomieszczeniach. Kanał 11 obrazuje siłę sygnału docierającą do
smartfona z AP zlokalizowanego w tym samym pokoju. Na kanale 6 jest AP w odległości około 4 metrów +
ściana. Na kanale 1 jest AP w odległości 6 metrów + trzy
ściany:

[![]({{< baseurl >}}/img/2016/12/026-neffos-c5-max-tp-link-smartfon-wifi-419x660.png)]({{< baseurl >}}/img/2016/12/026-neffos-c5-max-tp-link-smartfon-wifi.png)

### Udostępnianie połączenia 3G/LTE oraz WiFi (tethering)

Neffos C5 MAX wspiera naturalnie tethering, czyli możliwość udostępniania połączenia internetowego
(3G/LTE) komputerom podłączonym do smartfona po WiFi. Jest też możliwość udostępnienia połączenia
WiFi, jeśli komputer podepniemy do portu mikro USB w telefonie.

Raczej nie powinno być problemów z podłączeniem się do AP, który skonfigurujemy sobie na smartfonie.
Niemniej jednak, z tego co obserwuję, to w Neffos'ach ESSID sieci WiFi zawiera spacje. Spacje w
nazwach sieci są znane z tego, że powodują problemy z połączeniem. Zatem jeśli dane logowania do
sieci podaliśmy prawidłowe ale nie możemy nawiązać połączenia, to zmieńmy sobie nazwę sieci WiFi na
taką bez
spacji.

[![]({{< baseurl >}}/img/2016/12/027-neffos-c5-max-tp-link-smartfon-tethering-660x346.png)]({{< baseurl >}}/img/2016/12/027-neffos-c5-max-tp-link-smartfon-tethering.png)

Jeśli chodzi zaś o udostępnianie połączenia via USB, to na linux działa ono bez większego problemu.
Poniżej jest log z mojego Debiana po podpięciu Neffos'a C5 MAX do portu USB komputera i przełączeniu
telefonu w tryb tethering'u:

    kernel: usb 2-1.1: new high-speed USB device number 8 using ehci-pci
    kernel: usb 2-1.1: New USB device found, idVendor=2357, idProduct=031e
    kernel: usb 2-1.1: New USB device strings: Mfr=2, Product=3, SerialNumber=4
    kernel: usb 2-1.1: Product: Neffos
    kernel: usb 2-1.1: Manufacturer: TP-LINK
    kernel: usb 2-1.1: SerialNumber: 8HCMMZFI89ROBI9H
    kernel: usbcore: registered new interface driver cdc_ether
    kernel: rndis_host 2-1.1:1.0 usb0: register 'rndis_host' at usb-0000:00:1d.0-1.1, RNDIS device, 26:fa:ce:b5:72:9d
    kernel: usbcore: registered new interface driver rndis_host

Jedne co musimy zrobić, to skonfigurować adresację IP na interfejsie `usb0` .

Warto jeszcze tutaj zaznaczyć, że funkcja Turbo Pobieranie (o tym za moment) nie działa, gdy
tethering jest aktywny.

### Bluetooth v4.0 (LE)

W Neffos C5 MAX nie mogło zabraknąć również Bluetooth w wersji 4.0. Może nie jest to najnowsza
wersja tego standardu ale najważniejsze, że mamy tutaj do czynienia z technologią Low Energy (LE),
czyli w zamian za obniżony transfer danych, moduł bluetooth konsumuje o wiele mniej energii, co
wydłuża czas pracy na baterii.

### A-GPS oraz GLONASS

Korzystanie z analogowych map i kompasów raczej wychodzi z mody. Może warto jest mieć taki przeżytek
jako backup na wypadek jakiegoś globalnego kataklizmu ale o wiele większe korzyści i komfort
użytkowania daje nawigacja satelitarna, którą możemy mieć w telefonie o ile ten ma nadajnik GPS. Na
szczęście Neffos C5 MAX takowe urządzenie również posiada. Ten smartfon wpiera takżę mechanizm A-GPS
(Assisted GPS) oraz GLONASS (Globalnaja Nawigacionnaja Sputnikowaja Sistiema). A-GPS to system
znacznie skracający czas potrzebny na pierwsze ustalenie położenia w systemie GPS (połączenie z
satelitami). System ten wykorzystuje do działania serwery operatorów sieci GSM, przez co operator
sieci komórkowej musi wspierać taką usługę. W przeciwnym razie będziemy mieli do dyspozycji jedynie
zwykły GPS. GLONASS, z kolei to radziecki/rosyjski system nawigacyjny. To taka alternatywa dla
amerykańskiego systemu GPS. Połączenie GPS i GLONASS daje możliwość bardzo akuratnych pomiarów, co
przekłada się na szybsze i dokładniejsze ustalenie pozycji w terenie.

Tu jeszcze tylko taka informacja, że Neffos C5 MAX ma wspólną antenę dla 2.4 GHz WiFi, 2.4 GHz
Bluetooth i 1.575 GHz GPS.

### Radio FM

Z radiem jest dokładnie taka sama sytuacja co w przypadku GPS. Mając internet raczej nie
potrzebujemy już takiego wynalazku jak Radio FM, no bo przecie każda szanująca się rozgłośnia
radiowa nadaje strumień w internecie, a mając dostęp do WiFi czy LTE/3G możemy bez problemu sobie
dowolną stację włączyć i nie musimy przy tym się ograniczać do lokalnych stacji radiowych. Niemniej
jednak, w przypadku cenzury, czy też na wypadek wojny, raczej internet zostanie zablokowany i dobrze
jest mieć w zapasie zwykły odbiornik FM tak, by wiedzieć co się w świecie dzieje. By korzystać z
tego radia trzeba mieć podłączone słuchawki, choć dźwięk można przesłać bezpośrednio na głośnik.

### OTG

OTG to mechanizm umożliwiający podłączenie do portu mikro USB w smartfonie zewnętrznej klawiatury,
myszy, dysku twardego, pendrive i innych tego typu urządzeń. Neffos C5 MAX jest póki co jedynym
modelem, który wspiera OTG, choć w zestawie nie było dołączonego odpowiedniego adaptera. Generalnie
taki przewód OTG nie jest drogi ale są dwie wersje. Ta bardziej ficzerzasta umożliwia dostarczenie
zewnętrznego zasilania do podłączanych do smartfona urządzeń. Jeśli dysponujemy jedynie zwykłym
adapterem, to taka klawiatura czy mysz jest zasilana przez smartfon. Ja akurat posiadam tylko zwykł
kawałek przewodu ale mam też [aktywny HUB USB 3.0
UH720]({{< baseurl >}}/post/recenzja-aktywny-hub-usb-3-0-uh720-tp-link/), który może robić w roli
zasilacza.

[![]({{< baseurl >}}/img/2016/12/028-neffos-c5-max-tp-link-smartfon-otg-660x495.jpg)]({{< baseurl >}}/img/2016/12/028-neffos-c5-max-tp-link-smartfon-otg.jpg)

Może i Neffos C5 MAX ma wsparcie dla OTG ale jest ono niepełne. Sprzęt taki jak klawiatura czy mysz
będzie nam bez problemu na tym smartfonie działać, nawet bez dodatkowego zasilania ale już nie damy
rady podłączyć dysku czy pendrive. Choć na dobrą sprawę nie wiem czemu, teoretycznie dioda na
pendrive miga po podłączeniu do smartfona ale ten nie rozpoznaje urządzenia. Wygląda zatem na to, że
brakuje w systemie jakiegoś modułu. Jestem zdania, że po ukorzenieniu Androida da radę obsługę
zewnętrznych dysków włączyć, choć do końca jeszcze nie wiem jak ale jeśli będzie to możliwe to z
pewnością to zrobię i podlinkuję tutaj stosowny artykuł. (FIXME)

### Turbo Pobieranie

Kolejną ciekawą rzeczą, którą odróżnia smartfon Neffos C5 MAX od pozostałych modeli, to fakt
wspierania czegoś co się nazywa Turbo Pobieranie. Standardowo w smartfonach z internetu możemy
korzystać albo za sprawą domowego połączenia WiFi, albo też bezpośrednio przez łącze operatora GSM
(dane pakietowe). Turbo Pobieranie oferuje nam możliwość wykorzystania obu tych łącz przy pobieraniu
dużych plików. Gdy ta opcja jest aktywna, część pliku jest pobierana przez WiFi, a część przez
operatora GSM. Jeśli zatem transfer na WiFi mamy 50 mbit/s i na łączu operatora GSM również 50
mbit/s, to taki plik będzie się pobierał w sumie 100 mbit/s. Wykorzystanie obu łącz jest
monitorowane w czasie
rzeczywistym:

[![]({{< baseurl >}}/img/2016/12/029-neffos-c5-max-tp-link-smartfon-turbo-pobieranie-660x519.png)]({{< baseurl >}}/img/2016/12/029-neffos-c5-max-tp-link-smartfon-turbo-pobieranie.png)

### Android 5.1 Lollipop

Smartfonem Neffos C5 MAX zarządza Android w wersji 5.1 (Lollipop). Szkoda, że jeszcze nie
doczekaliśmy się aktualizacji do wersji 6.0. Nie wiem niestety czy i ewentualnie kiedy TP-LINK
wypuści stosowny update. Niemniej jednak, ten system, który jest zainstalowany działa płynnie i nie
mam mu praktycznie nic do zarzucenia. Komfort pracy na telefonie jest zadowalający. Smartfon się
praktycznie nie grzeje i działa przyzwoicie. Jedyny minus to brak nowszej wersji systemu, no i może
również fakt wykorzystywania oprogramowania FOTA od Adups, którego [analiza wykazała, że przesyła
ono prywatne informacje użytkowników gdzieś w
świat](http://www.kryptowire.com/adups_security_analysis.html).

Poniżej jest zestawienie temperatur podczas standardowej pracy telefonu (po lewej) i przy 100%
obciążeniu procesora (po
prawej):

[![]({{< baseurl >}}/img/2016/12/030-neffos-c5-max-tp-link-smartfon-temp-660x519.png)]({{< baseurl >}}/img/2016/12/030-neffos-c5-max-tp-link-smartfon-temp.png)

## Czy da radę przeprowadzić root na Neffos C5 MAX

Proces ukorzeniania Androida na Neffos C5 MAX jest możliwy i jest on w miarę bezproblemowy. Opis jak
[przeprowadzić proces root smartfona Neffos C5 MAX jest dostępny
tutaj]({{< baseurl >}}/post/android-root-smartfona-neffos-c5-max-od-tp-link/).

## Jak Neffos C5 MAX sprawuje się pod linux

Generalnie rzecz biorąc, Neffos C5 MAX nie sprawia problemów na linux'ie. Przynajmniej jeśli chodzi
dystrybucję Debian, z której ja korzystam. Póki co biblioteka `libmtp` (v1.1.12) jeszcze nie
rozpoznaje Neffos'a C5 MAX ale wkrótce to się powinno zmienić, bo odpowiednie zgłoszenie do
developerów już posłałem. System plików telefonu można zamontować za pomocą `jmtpfs` i bez trudu
można wymieniać dane z Androidem po USB. Transfer plików jest na poziomie 6-8 MiB/s.

## Podsumowanie

Nie mam zbytnio większych zastrzeżeń do Neffos'a C5 MAX. W gry nie gram, a nawet jakbym grał, to z
pewnością nie zadowoliłby mnie nawet smartfon za xxxx dolców (w x podstawić dowolną cyfrę). Aparat
tylny mógłby być nieco lepszy i jeśli chodzi o mnie, to bez problemu bym poszedł na kompromis
zakładający usunięcie przedniego aparatu, by tylko ten z tyłu smartfona robił zdjęcia w jeszcze
lepszej jakości. Podoba mi się funkcja Turbo Pobierania jak i OTG. Skoda tylko, że OTG nie wspiera
dysków czy pendrive. Najbardziej jednak mi się we znaki daje nie za dobra jakość dźwięku z głośnika
no i brak WiFi 5 GHz. Gdyby te powyższe rzeczy poprawić, to w może w końcu trafię na niedrogi
smartfon spełniający wszystkie moje oczekiwania.
